Merhabalar,

13 Temmuz Cumartesi günü düzenleyeceğimiz Diva: Dive into AI 2024 Konferansı’na kaydolduğunuz için teşekkür ederiz. Peki sizleri neler bekliyor?

- Alanında uzman konuşmacıların gerçekleştirdiği teknik sunumlar
- Çocuklar için Yapay Zeka atölyeleri
- Yetişkinler için Yapay Zeka atölyeleri
- Erişilebilir sunumlar
- İşaret dili tercümanları
- Katılımcı hediye kitleri, hediye kitaplar ve ek çekilişler
- Çocuklar için IBB Hop projesinin düzenleyeceği aktiviteler
- Vejetaryen, vegan, glutensiz ve standart yemek seçenekleri
- Yeşil bir kampüste festival havasında bir Cumartesi
- Networking imkanı

Konferans İpa Florya Kampüs’te gerçekleşecektir. Adrese ve ulaşım seçeneklerine buradan erişebilirsiniz: [Mekan Bilgileri](https://www.divaconf.com/resources/mekan)

Program ve konuşmacılarımıza websitemizden ulaşabilirsiniz:
- [Program](https://www.divaconf.com/program)
- [Konuşmacılar](https://www.divaconf.com/konusmacilar)

Atölyelere kaydolduysanız ve gelemeyecek olursanız lütfen durumunuzu buna göre güncelleyiniz. Bekleme listesindeki arkadaşlarımızı bu şekilde asil listeye çekebiliriz. Etkinlik günü sıcaktan en az şekilde etkilenmek için, yazlık ve havadar kıyafetler giymeyi ve güneş kremi, gözlük, şapka gibi güneşten koruyucu önlemler almayı ihmal etmeyiniz. Alan yeşillik olduğu için rahat ayakkabılar giymenizi tavsiye ederiz. Salonlarda pet bardakta su bulunacaktır ama yine de varsa yanınızda bir su şişesi bulundurmayı ve bol bol su içmeyi unutmayınız.

Etkinliğimizin herkes için kapsayıcı ve güvenli olmasını önemsiyoruz. Kendinizi iyi hissettirmeyen herhangi bir durum ve olay ile karşılaşırsanız yaka kartında görevli olan ve Davranış Kurallarımıza hakim olan arkadaşlarımıza ulaşabilirsiniz. Herhangi bir soru ve sorunda kayıt masasında gün boyu bekleyecek arkadaşlarımız da size yardımcı olacaktır. Acil olmayan görüş ve önerilerinizi bizimle [diva@kadinyazilimci.com](mailto:diva@kadinyazilimci.com) aracılığıyla paylaşabilirsiniz.

- [Herkes İçin Diva](https://www.divaconf.com/herkes-icin-diva)
- [Davranış Kuralları](https://www.divaconf.com/code-of-conducts)

Giriş esnasında kayıt masasına uğrayıp swag kit ve yaka kartı almayı unutmayın! Mekana ulaşım bilgilerini websitemizde bulabilirsiniz. Eğer araç ile gelecekseniz yakındaki İBB İspark otoparkına bakabilirsiniz.

Tüm soru ve görüşleriniz için [diva@kadinyazilimci.com](mailto:diva@kadinyazilimci.com) üzerinden bizimle iletişime geçebilirsiniz.

Etkinlikte görüşmek dileğiyle.  
Sevgiler.

