Görevli arkadaşlarımız merhabalar,

Öncelikle 13 Temmuz Cumartesi günü bizlere gönüllü olarak yardım edeceğiniz için şimdiden çok teşekkür ederiz. Biz konferans için çok heyecanlıyız umarız sizler de bizim kadar heyecanlısınızdır ve birlikte çok güzel akıllarda yer edecek, keyifli bir konferansa imza atarız.

Sizlere birkaç hatırlatma yapmak için bu maili gönderiyoruz.

- Sabah saat 08:00’de IPA Kampus Florya Hangar salonunun önünde buluşacağız.
- Evde kullandığınız power bank, şarj kabloları, dönüştürücü gibi cihazları getirebilirseniz seviniriz. Alanda size bunlardan temin etmeye çalışacağız.
- Herhangi bir durumda lütfen bizlere Whatsapp, ya da telefon numaralarımız üzerinden ulaşmakta çekinmeyin.
- Her salonda ve standda en az 1 sorumlu bulunacak. Sorumlular Davranış Kurallarına (Code of Conduct) uyulmayan durumlarda müdahale edecek. Fakat müdahale size sorumluluk yükleyecek bir noktada ise lütfen bizlere ulaşın.
- Konferans bir yaz günü, açık bir alanda gerçekleşeceği için güneş kremlerinizi sürmenizi ve havadar kıyafetler ve rahat ayakkabılarla konferansa katılmanızı tavsiye ederiz.
- Alanda eğer başıboş çocuk görürseniz onu Diva kayıt masasına getirip ailesini bulmak için yardımcı olmanızı rica ediyoruz.

**Havuz ve Hangar Sahnesi Görevlileri için:**
- Tuğba (Havuz) ve Ecem (Hangar) (sahne görevlisi)

1. Konuşmacılar sahneye çıkmadan önce kısaca sunacak. Lütfen isim soyisim ve biyografilerini daha önceden okuyunuz.
2. Konuşmacılara konuşmalarının kalan süre bilgisini vermek ve son 15 dk, 10 dk, 5 dk diye hatırlatmak.
3. Konuşmacı için teknik destek; bilgisayarın bağlanması, mikrofonun çalıştığından emin olmak. Bunu salon görevlisiyle birlikte yapacak. IPA Teknik ekip ile koordine olup her şeyin konuşmacı için hazır olduğundan emin olacak. Sunumun ilk sayfasını açıp, ileri geri gidip denemelisiniz.
4. Konuşmacıya erişilebilirlik notlarini hatırlatacak. Web sitemizdeki erişilebilirlik notlarımıza [buradan](https://www.divaconf.com/herkes-icin-diva) erişebilirsiniz. Erişilebilir bir sunum yapmak için sizlere birkaç ipucu iletmek istiyoruz:
   - Sunum öncesinde kendi fiziksel özelliklerinizi görme engelli katılımcılarımız için betimlemek. (Sarı saçlıyım, mavi çerçeveli gözlüklerim ve yeşil gözlerim var. Boyum ortalama, üstümde kırmızı kısa kollu bir tişört var. Genelde güler yüzlüyümdür gibi gibi)
   - Sunumda bulunan görselleri betimlemek. (Konuşurken bahsedilmeyecek resim, grafik, gif, tablo gibi şeyleri okumak ve betimlemek. Kod görüntüsü paylaşılıyorsa kodu açıkça okumak ve anlatmak)
   - Sunumda anlatırken bahsetmediğimiz veri/istatistik vb. materyalleri de sözlü olarak aktarmak. (Şu tabloda 15 adet LLM modeli listelendi, isimleri şunlar, özellikleri bunlar gibi)
5. Konuşmacı henüz orada degilse 10 dk arada hemen salon görevlisi ile birlikte hareket ederek kendisini bulup salona getirecekler.
6. Konuşmacı için masada 1 bardak su olduğundan emin olacak. Konuşmacıların iyi olduğundan emin olmak (çok sıcak olması durumda bayılma vs olmaması için).
7. Sunum bittikten sonra konuşmacıya teşekkür edip, 10 dk ara oldugunu salondakilere dinleyicilere söyleyecek.
8. Konuşmacıya sunumu bittikten sonra sertifikasını verecek.
9. Dinleyicilere Havuz sahnesinde kapanış konuşması olacağını hatırlatmayı unutmayın.

**Emir (Havuz) ve Ebrar(Hangar) (salon görevlisi)**

1. Konuşmacı için masada 1 bardak su olduğundan emin olacak. Konuşmacıların iyi olduğundan emin olmak (çok sıcak olması durumda bayılma vs olmaması için).
2. Sunum başladığında kapıların kapatılmış olduğundan emin olacak. İçerideki soğuk havayı koruyabilmek için.
3. Code of conduct’in sağlandığından emin olarak eğer uygunsuz bir hareket varsa müdahale edecek. Örneğin konuşmacıya cinsel eğilimi ile ilgili bir soru sorulursa elinden mikrofonu alıp bu sorunun onayladığı Davranış Kurallarına uygun olmadığı ifade edilerek elinden mikrofon alınıp salon dışına çıkması gerektiğini ifade etmek.
4. Konuşmacı için teknik destek sağlamak.

**Kayıt masası görevi (İrem Gözde ve Göknur)**

1. Kayıt masası Hangar önünde kurulacak.
2. Sabah güvenlik odasından tüm malzemeleri bizimle alıp kayıt masasına getireceğiz.
3. Gün içinde glutensiz beslenenler için aldığımız paketli ürünleri dileyenlere verebilirsiniz.
4. İlk yardım çantası, makas, bant, asetatlı kalem gibi malzemeleri masada tutma ve gerektiğinde paylaşmalısınız.
5. Masada en az bir görevli olacak şekilde mola vermek, masayı sahipsiz bırakmamak.
6. Öğle arasında insanlar salonlardan çıkacağı için yer yön gösterme, soru cevaplama konusunda yardımcı olmak.
7. Herhangi bir sorun olması halinde derhal Bilge, Ayşe veya Gülçin’e ulaşmak.
8. Gün sonunda masayı toplamak ve kalan ekipmanları teslim etmek.

Desteğiniz, ilginiz ve vaktiniz için çok teşekkür ederiz.

İyi çalışmalar.

Sevgiler.

